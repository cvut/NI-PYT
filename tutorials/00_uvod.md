MI-PYT: Úvodní povídání
=======================

O materiálech
-------------

Díváte se na materiály předmětu [MI-PYT (Pokročilý Python)](http://bk.fit.cvut.cz/cz/predmety/00/00/00/00/00/00/04/87/12/p4871206.html) na [FIT ČVUT](http://fit.cvut.cz/).
Materiály jsou dostupné v dvojí podobě, interně pro studenty FITu [na Eduxu](https://edux.fit.cvut.cz/courses/MI-PYT/) a pro všechny veřejně [na GitHubu](https://github.com/cvut/MI-PYT).
V repozitáři na GitHubu jsou pouze věci specifické pro předmět, výukové materiály vznikají v projektu [Nauč se Python](http://naucse.python.cz/courses/mi-pyt/), taktéž dostupné na [GitHubu](https://github.com/pyvec/naucse.python.cz).

Kde není uvedeno jinak, jsou materiály dostupné pod licencí [Creative Commons Attribution-ShareAlike 4.0 International](http://creativecommons.org/licenses/by-sa/4.0/), kde autorem je Petr Viktorin, Miro Hrončok a Marek Suchánek (vyučující předmětu) a [další přispěvatelé](https://github.com/cvut/MI-PYT/graphs/contributors).
Tento kurz vzniká pod záštitou firmy [Red Hat Czech, s.r.o.](https://www.redhat.com/en/global/czech-republic)

Průběh cvičení
--------------

Na cvičení se od nás na začátku vždy dozvíte nějaké informace o probíraném tématu, většinou doplněné o ukázky nad rámec textu v těchto materiálech.
Na cvičeních vytvořené ukázky k textu vždy připojíme.
Na (téměř) každém cvičení dostanete nějakou úlohu, kterou můžete plnit na cvičení a/nebo doma, do příštího týdne (respektive do dalšího cvičení).
Protože úlohy na sebe mnohdy navazují, dáme vám k dispozici vždy na dalším cvičení referenční řešení úlohy z minulé hodiny, aby vám tz. neujel vlak.

Úlohy se odevzdávají výhradně jako gitové repozitáře. Preferujeme použití [GitHubu](https://github.com/), kde jako studenti s e-mailovou adresou `@fit.cvut.cz` máte nárok na [Student Developer Pack](https://education.github.com/pack) a tedy na neomezené množství privátních repozitářů. V případě, že si velmi nepřejete používat GitHub, můžete využít místo toho například [fakultní GitLab](https://gitlab.fit.cvut.cz/). Nezapomeňte do repozitářů pozvat jako spolupracovníky nás, tedy uživatele [hroncok](https://github.com/hroncok) a [MarekSuchanek](https://github.com/MarekSuchanek). Pokud s gitem a GitHubem nejste velcí kamarádi, doporučujeme ještě před kurzem pročíst [GitHub Bootcamp](https://help.github.com/categories/bootcamp/) a použít [git cheat sheet](https://education.github.com/git-cheat-sheet-education.pdf), případně [GitHowTo](https://githowto.com/). Podrobnosti k odevzdání zjistíte u zadání jednotlivých úloh.

V případě dotazu k předmětu, který může být položen veřejně, neváhejte založit [issue](https://github.com/cvut/MI-PYT/issues).
V případě dotazu k metariálům prosím zakládejte [issue v projektu naucse.python.cz](https://github.com/pyvec/naucse.python.cz/issues).
