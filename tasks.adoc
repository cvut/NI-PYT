= Úlohy (nejen na doma)
:toc:
:warning-caption: :warning:


Součástí hodnocení jsou především úlohy.
Uvítáme, pokud je budete řešit na cvičeních, po skončení výkladu.
Rádi vám poradíme osobně.
Co nestihnete na cvičeních, doděláte doma.
Rádi vám poradíme i v GitHub issue.

Hotové úlohy odevzdáte jako gitový repozitář na https://github.com[GitHubu],
případně fakultním https://gitlab.fit.cvut.cz[GitLabu].
V obou případech nám nezapomeňte
https://help.github.com/articles/inviting-collaborators-to-a-personal-repository/[dát přístup].
Na GitHubu jsme jako https://github.com/hroncok[hroncok] a https://github.com/MarekSuchanek[MarekSuchanek].
Na GitLabu jako hroncmir a suchama4.

Vzhledem k tomu, že všichni máte stejné zadání, doporučujeme použít privátní
repozitář. Svůj kód můžete zveřejnit pod nějakou open-source licencí po našem
zkontrolování všech navazujících úloh.

Odkaz na (nový) repozitář nám pošlete e-mailem.
Pro odevzdání v repozitáři vždy nastavíte nový tag, dle zadání úlohy.

Termín odevzdání úlohy je zpravidla pondělí (včetně) 12 dní po cvičení,
na kterém byl úkol zadán.
U některých úloh se termín může lišit,
je u nich symbol 🌴 (termín prodloužen), nebo 💀 (termín zkrácen).

== Úloha filabel (CLI): 22.10.2018 🌴

Vaším úkolem za 5 bodů je vytvořit command line aplikaci pracující s GitHub API,
pomocí knihoven http://docs.python-requests.org[requests] a
http://click.pocoo.org[click].

Aplikace slouží ke štítkování (labelování) Pull Requestů (PR) na GitHub podle
souborů, které se mění. Příklad: Když vaše aplikace zjistí, že PR mění soubor
`templates/cool.html`, nastaví štítek `templates`. Když zjistí, že mění soubor
`README.rst`, nastaví štítek `docs` apod.

Zadání a testy::
  https://github.com/cvut/filabel/tree/basic[github.com/cvut/filabel @basic]

== Úloha filabel (webová aplikace): 22.10.2018

Vaším úkolem za 5 bodů je přidat do apliakce *filabel* webový server,
který bude reagovat na události na GitHubu automaticky.
Použijete webový framework http://flask.pocoo.org/[Flask].

Zadání a testy::
  https://github.com/cvut/filabel/tree/web[github.com/cvut/filabel @web]

== Úloha Pandas: 29.10.2018

Vašim úkolem za 5 bodů je analyzovat výsledky **Python Developers Survey**,
odpovědět na otázky a vyřešit úkoly ve frameworku Pandas.

Zadání::
  xref:_tasks/pandas#[Úloha Pandas]

== Úloha filabel (balíček): 5.11.2018

Vaším úkolem za 5 bodů je udělat z vašeho dosavadního projektu *filabel*
balíček instalovatelný přes pip a nahrát jej na testovací PyPI.

Zadání a testy::
  https://github.com/cvut/filabel/tree/modular[github.com/cvut/filabel @modular]
  
== Úloha beeclust (numpy): 12.11.2018

Vaším úkolem za 5 bodů je implementovat dle zadání simulaci shlukovacího algoritmu
http://heikohamann.de/pub/schmickl_beeclust_2011.pdf[BeeClust] pomocí knihovny 
http://www.numpy.org[numpy].

Zadání a testy::
  https://github.com/cvut/beeclust/tree/basic[github.com/cvut/beeclust @basic]
